<!DOCTYPE HTML>
<html lang="en">
<head>
	<title>Peru Iparragirre</title>
	  <meta name="viewport" content="width=device-width, initial-scale=1.0">
	  <meta http-equiv="X-UA-Compatible" content="IE=edge">
	  <meta charset="UTF-8">
	  <link href="https://fonts.googleapis.com/css?family=Work+Sans" rel="stylesheet"> 
	  <link href="../css/orokorra.css" type="text/css" rel="stylesheet">
</head>
<body>
  <header>
      	<img class="mel" src="../irudiak/mel.gif" alt="Melankoli (1892), Edvard Munch">
        <h1>nomadagaldua</h1>
         <div class="nav">
  <a href="/">hasiera</a>
  <a class="active" href="/bloga">bloga</a>
</div> 
      </header>
<article>
		 <h2 class="izenburua" id="le-grand-roman">«Le Grand Roman du Pays Basque»</h2>
		 <div class="data">2018ko martxoaren 25ean</div>
		 <br>
		  <img src="../irudiak/bat.jpg" alt="Arambururen liburua Miarritzeko aireportuko kioskoan" width="100%">
		  <br>
		  <p><em>Euskal  Herriari  buruzko  nobela  handia</em>  espainolez  idatzi  du  Fernando  Aramburuk.  Pentsatu  apur  batean,  eta  zilegi  da,  zergatik  ez?  Zilegi  da  Aramburuk  nahi  duena  nahi  duen  eran  idatzi  eta  nahi  bezala  iragartzea.  Ez  da  lehena,  ezta  azkena  izango  ere.</p>
<p>Deigarria  da,  baina,  Iban  Zalduak  igarri  bezala  <a href="http://www.euskadi.eus/euskadi-literatura-sariak/web01-a2kulsus/eu/" target="_blank">Espainolezko  narratibaren  Euskadi  Saritik</a>  hasi  eta  Espainiako  Sari  Nazionalerainoko  sari  guztiak  jaso  dituen  nobela  euskaraz  baino  lehenago  argitaratu  dela  frantsesez.  Deigarria  litzateke  horrelakoetara  mingarriro  ohituak  ez  bagina.  Ez  diot  ideia  ona  denik,  komertzialki,  batez  ere,  (dagoeneko  espainolez  irakurri  ez  duen  nork  irakurriko  luke  <em>Patria</em>  euskaraz?)  baina  ez  zaio  ironiarik  falta  kontuari.  Ez  zien  ba  euskaraz  argitaratzeko  subentzioei  uko  egingo  Aramburuk?</p>
<p>Martxoaren  16ko  <em>Le  Monde  des  Livres</em>  gehigarrian  orrialde  osoko  iragarkia  (orrialde  bakoitian)  ordaindu  zuen  Actes  Sud  argitaletxeak  <em>Patria</em>  frantsesduna  iragartzeko.  Frantziar  estatuko  liburu-dendetako  eta  orotariko  geltokietako  dendetako  apaletan  dago  honezkero  liburua, «LE  GRAND  ROMAN  DU  PAYS  BASQUE» etiketarekin.</p>
<p>Ez  dut,  egia  da,  liburua  esku  artean  izan.  Euskaraz  irakurriko  nuke?  Ez  dakit.  <a href="http://vientosur.info/spip.php?article12381" target="_blank">Iban  Zalduaren  kritika</a>  bai  irakurri  nuen  eta  izan  nezakeen  interes  apurra  ase,  irakurri  gabe  ere  nobelari  buruzko  iritzi  bat  eraikitzeko  gakoak  jaso.  Orrialde  osoko  iragarkiari  begiratu  bat  eman  (nobelaren  aurrerapen  gisa  bi  atal  ageri  dira)  eta  esan  behar  dut  harritu  nauela  espainolez,  ziur,  «el  Txato»  gisa  ageri  dena  «le  Txato»  itzuli  duela  Claude  Bletonek  («Depuis,  il  n&#8217;y  a  plus  d&#8217;ornements  sur  la  tombe  du  Txato»  moduko  esaldiak  sortuz).  Zentzuz  egingo  zuen  itzultzaileak  hautua,  baina  ezin  da  esan  irakurtzerakoan  arraroa  egiten  ez  denik.</p>
<p class="jatorrizkoa"><a href="https://zuzeu.eus/kultura/le-grand-roman-du-pays-basque/" target="_blank">Irakurri jatorrizkoa zuzeu.eus atarian.</a></p>	 
    </article>

	  <footer>	
       <p>Webgune honetako edukia <a rel="license" href="http://creativecommons.org/licenses/by-sa/4.0/">CC-BY-SA</a> lizentziapean dago.</p>
     </footer>
	</aside>
    </div>
</body>
 </html>
